---
description: Pravidla na kterých je BohemianDAO postavené
---

# Moloch framework

**Systém pravidel (smart-kontraktů), na kterých DAO funguje je minimalistický open-source **_**DAO framework**_** ** [**Moloch**](https://daohaus.club/docs/users/intro-moloch) **(v2).**

Tento systém _sociální koordinace_ vychází z konceptu originálního [MolochDAO](https://www.molochdao.com), které rozděluje dotace Ethereum projektům, a v současné době drží prostředky v hodnotě téměř $5 milionů. Projekt vznikl v únoru 2019 a za tu dobu podpořil různé projekty celkem za $700 tisíc, např. mixér [Tornado Cash](https://tornado.cash) nebo Ethereum 2.0 implementace [Lighthouse](https://lighthouse.sigmaprime.io) a [Lodestar](https://lodestar.chainsafe.io). Mezi členy MolochDAO (donátory) najdeme i zakladatele Etherea jako je _Vitalik Buterin_ nebo _Joe Lubin_.

Pokud se chcete dozvědět o MolochDAO více, pak doporučujeme tyto články (anglicky):

* [Moloch DAO explained: Using self-interest to Ethereum’s advantage](https://concourseopen.com/blog/moloch-dao-explained/)
* [Moloch Evolved: V2 Primer](https://medium.com/raid-guild/moloch-evolved-v2-primer-25c9cdeab455)

## Hlavní pojmy

* 🏦 **Bank** (pokladna) — společný bazén prostředků, který se přerozděluje a na kterém má každý kdo vlastní nějaké _shares_ odpovídající podíl
* 👪 **Members** (členové) — členem DAO je kdokoliv, kdo vlastní nějaké _shares._ Člen může kdykoliv vystoupit
* 🎟️ **Shares** (podíly) — libovolný počet shares dává _členům_ možnost hlasovat o _návrzích_ a představují nárok na část _pokladny._ Shares jsou nedělitelné a nepřeveditelné!
* ​📝 **Proposal** (návrh) — všechny typy rozhodování se dějí pomocí návrhů který může navrhnout kdokoliv, ale jenom člen ho může “zasponzorovat” (_sponsor_) a posunout dál, aby se o něm mohlo _hlasovat_
* 🗳️ **Hlasování** (voting) — hlasování je ve formě Ano/Ne a k odsouhlasení _návrhu_ stačí většina kladných hlasů. Minimální kvórum neexistuje a tudíž může být _návrh_ přijat i pomocí jednoho kladného hlasu, pokud bude jediný
